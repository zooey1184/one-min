{
"poem":[
		{
		"label":"豪放",
		"title":"青玉案·元夕",
		"poemer":"辛弃疾",
		"content":"东风夜放花千树，更吹落、星如雨。宝马雕车香满路。凤箫声动，玉壶光转，一夜鱼龙舞。蛾儿雪柳黄金缕，笑语盈盈暗香去。众里寻他千百度。蓦然回首，那人却在，灯火阑珊处。 "
		},
		{
		"label":"豪放",
		"title":"破阵子·为陈同甫赋壮词以寄之",
		"poemer":"辛弃疾",
		"content":"醉里挑灯看剑，梦回吹角连营。八百里分麾下灸，五十弦翻塞外声。沙场点秋兵。马作的卢飞快，弓如霹雳弦惊。了却君王天下事，嬴得生前身后名。可怜白发生！"
		},
		{
		"label":"抒怀",
		"title":"浣溪沙·游蕲水清泉寺",
		"poemer":"苏轼",
		"content":"山下兰芽短浸溪，松间沙路净无泥，潇潇暮雨子规啼。谁道人生无再少？门前流水尚能西！休将白发唱黄鸡。"
		},
		{
		"label":"豪放",
		"title":"江城子·密州出猎",
		"poemer":"苏轼",
		"content":"老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨？持节云中，何日遣冯唐？会挽彫弓如满月，西北望，射天狼。"
		},
		{
		"label":"婉约",
		"title":"武陵春·春晚",
		"poemer":"李清照",
		"content":"风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动许多愁。"
		},
		{
		"label":"婉约",
		"title":"一剪梅·红藕香残玉簟秋",
		"poemer":"李清照",
		"content":"红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。"
		},
		{
		"label":"相思",
		"title":"相思",
		"poemer":"王维",
		"content":"红豆生南国，春来发几枝。愿君多采撷，此物最相思。"
		},
		{
		"label":"相思",
		"title":"长相思·其二",
		"poemer":"李白",
		"content":"日色欲尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天，昔日横波目，今作流泪泉。不信妾断肠，归来看取明镜前。"
		},
		{
		"label":"相思",
		"title":"鹊桥仙",
		"poemer":"秦观",
		"content":"纤云弄巧，飞星传恨，银汉迢迢暗度。金风玉露一相逢，便胜却人间无数。柔情似水，佳期如梦，忍顾鹊桥归路。两情若是久长时，又岂在朝朝暮暮。"
		},
		{
		"label":"报国",
		"title":"塞上曲二首·其二",
		"poemer":"戴叔伦",
		"content":"汉家旌帜满阴山，不遣胡儿匹马还。愿得此身长报国，何须生入玉门关。"
		},
		{
		"label":"爱情",
		"title":"昼夜乐",
		"poemer":"柳永",
		"content":"洞房记得初相遇。便只合、长相聚。何期小会幽欢，变作离情别绪。况值阑珊春色暮。对满目、乱花狂絮。直恐好风光，尽随伊归去。 一场寂寞凭谁诉。算前言、总轻负。早知恁地难拚，悔不当时留住。其奈风流端正外，更别有，系人心处。一日不思量，也攒眉千度。"
		},
		{
		"label":"爱情",
		"title":"清平乐",
		"poemer":"李煜",
		"content":"别来春半，触目柔肠断。砌下落梅如雪乱，拂了一身还满。雁来音信无凭，路遥归梦难成。离恨恰如春草，更行更远还生。"
		},
		{
		"label":"爱情",
		"title":"虞美人",
		"poemer":"纳兰性德",
		"content":"曲阑深处重相见，匀泪偎人颤。凄凉别后两应同，最是不胜清怨月明中。半生已分孤眠过，山枕檀痕涴。忆来何事最销魂，第一折枝花样画罗裙。"
		},
		{
		"label":"报国",
		"title":"诉衷情",
		"poemer":"陆游",
		"content":"当年万里觅封侯，匹马戍梁州。关河梦断何处？尘暗旧貂裘。胡未灭，鬓先秋，泪空流。此生谁料，心在天山，身老沧洲。"
		},
		{
		"label":"报国",
		"title":"十一月四日风雨大作",
		"poemer":"陆游",
		"content":"风卷江湖雨暗村，四山声作海涛翻。溪柴火软蛮毡暖，我与狸奴不出门。僵卧孤村不自哀，尚思为国戍轮台。夜阑卧听风吹雨，铁马冰河入梦来。"
		},
		{
		"label":"抒怀",
		"title":"登高",
		"poemer":"杜甫",
		"content":"风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。"
		},
		{
		"label":"其他",
		"title":"江畔独步寻花·其五",
		"poemer":"杜甫",
		"content":"黄师塔前江水东，春光懒困倚微风。桃花一簇开无主，可爱深红爱浅红？"
		},
		{
		"label":"离别",
		"title":"回乡偶书",
		"poemer":"贺知章",
		"content":"少小离家老大回，乡音无改鬓毛衰。儿童相见不相识，笑问客从何处来。离别家乡岁月多，近来人事半消磨。唯有门前镜湖水，春风不改旧时波。"
		},
		{
		"label":"离别",
		"title":"蝶恋花",
		"poemer":"王国维",
		"content":"阅尽天涯离别苦，不道归来，零落花如许。花底相看无一语，绿窗春与天俱莫。待把相思灯下诉，一缕新欢，旧恨千千缕。最是人间留不住，朱颜辞镜花辞树。"
		},
		{
		"label":"离别",
		"title":"阳关曲·中秋月",
		"poemer":"苏轼",
		"content":"暮云收尽溢清寒。银汉无声转玉盘。此生此夜不长好，明月明年何处看。"
		},
		{
		"label":"风景",
		"title":"钱塘湖春行",
		"poemer":"白居易",
		"content":"孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。"
		},
		{
		"label":"其他",
		"title":"花非花",
		"poemer":"白居易",
		"content":"花非花，雾非雾。夜半来，天明去。来如春梦几多时？去似朝云无觅处。"
		}
	]

}
